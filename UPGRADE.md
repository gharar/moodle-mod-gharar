<div dir="rtl">

# راهنمای ارتقا

در این پرونده، راهنمای ارتقا از یک نسخه به نسخه‌ی بالاتر را مشاهده می‌نمایید.

**نکته**: امکان تغییر به نسخه‌ی پایین‌تر برای افزونه وجود ندارد؛ چراکه مودل از این رویه پشتیبانی نمی‌کند. در نتیجه، بهتر است پیش از ارتقا، به‌ویژه به نسخه‌های ناپایدار، از فعالیت‌های موجود قرار پشتیبان تهیه نمایید.

در این‌جا، تنها راهنمای ارتقا از یک نسخه به دقیقا نسخه‌ی بعدی آورده شده است. در نتیجه، اگر می‌خواهید از یک نسخه به دو یا چند نسخه بعد بروید، باید همه‌ی نسخه‌های میانی را نیز در نظر بگیرید. برای نمونه، اگر می‌خواهید از نسخه‌ی ۰.۱.۰ به ۰.۳.۰ بروزرسانی انجام دهید، باید راهنمای ارتقای ۰.۲.۰ را نیز ببینید.

البته، روند به‌روزرسانی و ارتقا را، تا حد امکان، خود افزونه انجام می‌دهد؛ و معمولا شما نیاز به انجام کاری ندارید. اما، پیشنهاد می‌شود پیش از ارتقا، این راهنما را نگاه بیاندازید؛ چراکه شامل نکته‌هایی است که ممکن است نیاز به توجه داشته باشند.

## از ۰.۲.۰ به ۰.۳.۰

هورا! نیاز به کاری نیست. :)

## از ۰.۱.۰ به ۰.۲.۰

در نسخه‌ی جدید، در تنظیمات یک فعالیت، نیازی به وارد کردن پیوند اتاق وجود ندارد؛ بلکه دسترسی به اتاق، به کمک نشانی اتاق (رشته‌ای ۳۶ رقمی) انجام می‌شود (که هنگام ساخت یک فعالیت، این فعالیت خودکار است). در نسخه‌ی پیشین، این دسترسی به کمک پیوندی که به صورت دستی وارد می‌شود، انجام می‌پذیرد. اگر این پیوند معتبر باشد، نشانی اتاق در این پیوند موجود است و می‌توان آن را استخراج کرد (در قالب https://room.gharar.ir/[address]).

در نتیجه، کاری که انجام می‌شود این است که، افزونه می‌کوشد تا این نشانی را استخراج کرده و ذخیره کند (به شکلی هوشمند؛ به شیوه‌ای که حتی اگر پیوند اتاق، به نشانی آن اتاق تنظیم شده باشد، آن را در خواهد یافت). چنانچه نشانی‌ای نتواند استخراج شود، آن فعالیت به کلی حذف خواهد شد؛ چراکه اعتبار هر فعالیت، به نشانی اتاق آن است. هم‌چنین، اگر از دو فعالیت گوناگون، یک نشانی استخراج شود، فعالیت دوم حذف می‌شود.

هم‌چنین، در نسخه‌ی جدید، نام یک فعالیت از نام اتاق مربوط به آن متفاوت است. این موضوع، برای این است که یکتایی اتاق‌ها در قرار به کمک نام‌های‌شان بررسی می‌شود؛ و این کار، باعث می‌شود فعالیت‌ها بتوانند نام یکسان (مثلا در دو درس گوناگون)، ولی نام اتاق متفاوت داشته باشند.

پس، هنگام ارتقا، نام فعالیت ثابت می‌ماند؛ اما نام اتاق، از چسباندن نام درسی که فعالیت در آن موجود است، به نام آن فعالیت به دست خواهد آمد. برای مثال، اگر در درس برنامه‌سازی پیشرفته، در نسخه‌ی پیشین، نام فعالیتی «کلاس درس» باشد، آنگاه در نسخه‌ی جدید، نام اتاق آن فعالیت «برنامه‌سازی پیشرفته - کلاس درس» خواهد بود.

اگر در این میان، پس از تولید نام اتاق، نام دو اتاق تکراری به دست بیاید، آنگاه یک رشته‌ی تصادفی به نام دومین اتاق، درون پرانتز، اضافه خواهد شد؛ و هیچ یک از فعالیت‌ها حذف نخواهند شد.

بنابراین، پس از این ارتقا، هنگام ساختن یا ویرایش یک فعالیت، برای پیشگیری از تداخل نام اتاق‌ها، از همین قاعده برای نام اتاق‌ها پیروی کنید (احتمالا این عملیات آینده خودکارسازی خواهد شد).

پس از پایان مرحله‌ی ارتقا نیز، تنظیمات توکن دسترسی برای شما خواهد آمد. آن را باید وارد نمایید؛ چراکه در غیر این صورت، عملیات‌های افزونه با شکست مواجه خواهند شد. این توکن برای دسترسی و درخواست به سرورهای قرار مورد نیاز است.

</div>
