<div dir="rtl">

# افزونه‌ی قرار برای مودل

به کمک این افزونه (ماژول فعالیت)، شما می‌توانید درون [مودل](https://moodle.org/)، اتاق‌ها و وبینارهای [قرار](https://gharar.ir) خود را ساخته و مدیریت کنید.

برای نمونه، می‌توانید به سادگی، کلاس‌های آنلاین را در کنار محتوای درسی، به صورت یکپارچه، تجربه کنید!

## ویژگی‌ها

-   ساختن، بروزرسانی و حذف اتاق‌ها
-   پشتیبانی از اتاق‌های دارای پخش زنده (وبینارها)
-   توانایی مشاهده‌ی ویدیوهای ضبط‌شده و مدیریت دسترسی به آن‌ها برای هر فعالیت
-   ورود خودکار کاربران به اتاق‌ها بدون نیاز به ثبت‌نام در قرار
-   ...

## بارگیری و نصب

ابتدا فایل زیپ افزونه را از بخش [نشرها](https://github.com/gharar/moodle-mod-gharar/releases) بارگیری نمایید (با نام moodle-mod-gharar.zip). سپس، در وب‌سایت مودلی خود، به «مدیریت سایت > پلاگین‌ها > نصب پلاگین» رفته و آن را نصب کنید.

### نیازمندی‌ها

-   نسخه‌ی مودل: بین ۳.۹ تا ۳.۱۱
-   نسخه‌ی PHP: حداقل ۷.۲

## ارتقا

برای ارتقا به نسخه‌ای بالاتر، ابتدا پرونده‌ی [ارتقا](./UPGRADE.md) را (با توجه به نسخه‌ی کنونی نصب‌شده و نسخه‌ای که می‌خواهید به آن ارتقا دهید)، خوانده و تغییرات لازم را انجام دهید. سپس، به همان شیوه‌ای که افزونه را نصب کردید، نسخه‌ی نو را نصب کنید. در بیش‌تر مواقع، همه‌ی کارها به صورت خودکار انجام می‌شود، و شما لازم نیست کاری انجام دهید.

## تغییرهای هر نسخه

در صورتی که مشتاقید بدانید در هر نسخه چه تغییرهایی ایجاد شده است، می‌توانید به یکی از این دو جا مراجعه کنید: (۱) بخش [نشرها](https://github.com/gharar/moodle-mod-gharar/releases)، و (۲) پرونده‌ی [لاگ تغییرات](./CHANGELOG.md).

## مستندات

**برای انجام**

فعلا چیزی موجود نیست (اگر به مستندات برای چگونگی استفاده از افزونه، یا موارد دیگر، نیاز دارید، لطفا یک [جستار جدید](https://github.com/gharar/moodle-mod-gharar/issues/new) بسازید و به ما اطلاع دهید).

## چگونه می‌توانم در این پروژه مشارکت کنم؟

### گزارش ایراد یا درخواست ویژگی

شما می‌توانید در صورت یافتن ایراد در افزونه، یا درخواست ویژگی جدید، آن را در یک [جستار جدید](https://github.com/gharar/moodle-mod-gharar/issues/new) گزارش دهید.

### توسعه

در صورتی که توسعه‌دهنده‌اید، ما از مشارکت خوب شما در این پروژه به شدت استقبال خواهیم کرد. ابتدا پروژه را فورک کرده، تغییرات لازم را ایجاد کنید و سپس پی‌آر جدیدی را بسازید.

**برای انجام**: ایجاد مستندات چگونگی مشارکت در توسعه‌ی افزونه.

### حمایت مالی

<p dir="rtl"><a href="https://coffeebede.ir/buycoffee/machitgarha"><img class="img-fluid" alt="کافی بده!" width="250px" src="https://coffeebede.ir/DashboardTemplateV2/app-assets/images/banner/default-yellow.svg" /></a></p>

## گواهی‌نامه

این پروژه، تحت [جی‌پی‌ال۳](./LICENSE.md) گواهی شده است.

</div>
